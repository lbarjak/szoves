<style type="text/css">
    <!--
    @import url(kulso.css);
    -->
</style>
<meta http-equiv="content-type" content="text/html; charset=UTF-8">

<BODY BGCOLOR="#FFFFFF" LEFTMARGIN="0">
    <div align="justify" style="position:absolute; left:0px; top:10px; width:750px; height:0px;">
        <h1>CSALÁDI JÁTÉK SZÁMÍTÓGÉPPEL - SZÖVÉSSEL<BR>
            (az Etyeki Műhely beszámolójához)</h1>

        <p>Az elmúlt egy év alatt családi játékunk a gyakorlatban életképesnek bizonyult, az erre az időszakra kitűzött
            célt elértük. Sikerült olyan tapasztalatokat, információkat gyűjteni, szövéseket, szoftvereket készíteni,
            amelyek rendszerbe foglalásával kialakítható az a komplex anyag, ami eredeti célunk.
        </p>
        <p>Munkatervünk megfogalmazásakor még nem lehetett tudni, hogy családi kísérletünk hogyan, mennyire fog
            kapcsolódni más közösségekhez. Mi a nagyobb közösséghez tartozást fontosnak érezzük. A korábban szükségesnek
            látszónál szorosabb kapcsolatot tartunk az Etyeki Műhellyel ebben a témában is.
            <BR>Mivel Csókos Györgyi célja a kezdettől az oktatás fejlesztése volt és elképzeléseiről rendszeresen
            tájékoztatott minket, sokat dolgoztunk együtt is. Gyakran utaztunk a teljes számítógépes felszereléssel
            Egyekre. Megbeszéltük a számítógép lehetőségeit, alkalmazásának feltételeit. Szalagokat szőttünk, sokat
            tanultunk. A szedéses szalagok és a kettőnél többlyukú kártyával való szövés feldolgozásánál tartunk.
            <BR>Munkánk közös részét  ezen túlmenően  Csókos Györgyi ismerteti, a továbbiakban lakóhelyünkön,
            Tatabányán történtekre térünk ki.</p>

        <p>A Komárom Megyei Művelődési Központ is támogatja tevékenységünket. Mivel feleségem a KMMK dolgozója, és a
            gyerekeknek szervezett foglalkozások közül a szövést ő vezeti, lehetőségünk volt kisebb csoportokkal együtt
            játszani. Ilyenkor én számítógépes foglalkozásokat tartottam. (Ezek nem rendszeres, hanem alkalmankénti
            összejövetelek voltak, pl. nyári tábor, gyermeknap)
        </p>
        <p>Megpróbáltam a szövéssel kapcsolatos számítógépes programokat is megmutatni.<BR>
            Kiderült, hogy a számítógép ebben a környezetben, ilyen módon alkalmazva megzavarhatja az érdeklődőket,
            ugyanis sokan számítógépes szövést, számítógéppel vezérelt szövést vártak. Ezért a további
            foglalkozásokon magát a számítógépet már nem használtuk, csak a segítségével készített segédanyagokat
            (kottákat, ábrákat). Bármennyire csábító a propagandalehetőség a számítógépes szövés elnevezés,
            céljainknak nem felel meg, ezért a következő próbát más keretek között képzeljük el.
            <BR>Feleségem október 31-től rendszeres foglalkozást fog tartani a gyerekeknek, ahol eleinte egyáltalán nem
            lesz szó számítógépről. Ha a megfelelő érdeklődésű gyerekek összegyűlnek és az alapokat már megtanulták
            (fonalak ismerete, fonások), a következő lépéstől, az egyszerű szalagok tanulásától kezdve fogjuk a
            számítógépet segédeszközként használni.
        </p>
        <p>Más megközelítés kell a szövés felhasználásához a programozásban. A szövést bárki tanulhatja, a programozást
            azonban meg kell különböztetni a számítógép alkalmazásától, ami kész felhasználói programokkal történik.
            Programozást nem célszerű mindenkinek tanítani. Figyelembe kell venni az érdeklődési kört és a képességeket.
            Az első utasítások megismerése (LOAD, PRINT) nem feltétlenül vezet további érdeklődéshez.
            <BR>Erről a témáról külön is mellékelek néhány sort.
        </p>
        <p><br></p>

        <h1>Családon belüli tapasztalataink a következők:</h1>

        <p>Mind három fiúnk gond nélkül megtanulta a számítógépes programok használatát. Tudnak tervezni mintát, és kész
            szalagról vissza tudják keresni annak kottáját. A két nagyobb gyerek egyszerűbb szedéses mintákat is
            megszőtt már.
        </p>
        <p>A programozásba csak a legidősebb, László kapcsolódott be (11 éves). Az általunk kialakított V/S és 0/1
            (világos/sötét és nulla/egy) elemekből felépített kottákat string-ként kezelve kisebb feldolgozó programot
            írt.
            <BR>A BASIC nyelvet alapfokon ismeri, de a programozás nem érdekli. A szövést ugyan először a számítógép
            felől közelítette meg, mára azonban véleménye megváltozott. Megkértem, írja le maga:
        </p>
        <p>Engem a számítógép nem nagyon fog meg. Játszom vele, beleírok szalagmintát, de tartósan nem maradok
            mellette. Jobban tetszik az igazi szövés, bár mostanában nem nagyon foglalkozom vele. Viszont a filmeket,
            amik erről szólnak, szeretem. Akik ezzel foglalkoznak, sokkal jobban tetszenek, mint akik karatéznak.
            Művelni kell a szövést, de a számítógép nem nagyon illik ide. Fonalat fonni is szeretek. Enélkül nincs
            szövés. Kedvenc anyagom a gyapjú. Szeretem a tapintását, melegét. Könnyű fonni vele. Inkább sok fonalat,
            orsót, szövőszéket kellene juttatni a művelődési házaknak, nem számítógépet és szövőprogramot. A
            szövőszakköröknek meg kellene látogatniuk mester szövőket, feljegyezni a magyarázatokat, és persze sokat
            kérdezni. A fiúkat szádfa, szövőlap, orsó faragására kellene tanítani.
        </p>
        <p>Márton fiúnk (9 éves) eleinte egyáltalán nem érdeklődött a számítógép iránt. Inkább rajzolni szeretett.
            Amennyire meg tudjuk ítélni, nem látszott műszaki érdeklődésűnek. Hosszabb szövésekhez nincs meg a kitartása
            (de pl. hangszergyakorlásban megbízható). Most nála is fordult a kocka, nemrég részletesen kikérdezett a
            számítógépről egészen a memóriaszervezésig, és rendszeresen olvas egy fizika könyvet. Az ő véleményét is
            megkérdeztem:
        </p>
        <p>Mikor elmegyünk Györgyi nénihez, anyukám leül szőni, apukám előveszi a számítógépet. Nem szoktam sokat
            szőni, inkább a szövőprogrammal tervezet szalagot. A programban ez s,v (sötét, világos) jelzi, hogy sötét,
            vagy világos színt tervez oda az ember. Nekem elég jól szoktak sikerülni, és ennek örülök. Itthon két-három
            szalagot szőttem, de faragtam két orsót és még két vetőfát. Mikor anyukám sző, sokszor használja. Az egyik
            szalagom az anyukám régi munkahelyén készült. A többi itthon a lakásban. Utoljára a csomózást próbáltam meg.
            Ha csinálom nagy élmény a szövés.
        </p>
        <p>Fiaink a szövés mellett felfedezték maguknak a szövő-fonó szerszámok készítését. Szívesen faragnak ilyeneket,
            és ha sikerülnek, akkor örömmel használják, illetve figyelik a használatukat.
        </p>
        <p>Érdekes, előre nem gondolt szerepe is kezd kialakulni nálunk a szövésnek. Kisebb használati tárgyak
            készítésére eddig is gondoltunk, azonban érdemesnek látszik komolyabbakat is szőni. Az egyik ok az árak
            emelkedése, a másik a bolti áruk esetenkénti  ártól független  rossz minősége. Iskolatáskát például évente
            kell venni mind a három gyereknek. Ugyanez megszőve szép, időtálló és vastag szőnyegfonalból még olcsó is.
            Kis kabátot szőve szintén egyedi, szép ruhát készíthet magának már egy 12-14 éves gyerek is. Nem kell hozzá
            szövőszék, lécekből szegelt szövőkeret is jó.
        </p>
        <p><br></p>

        <h1>Számítógépre elkészült programok:</h1>

        <p> Szalagszövés, egyszerű szalagtervek
            <BR> Szalagszövés, Etyeki Tábor (1987 nyara)
            <BR> Kártyaszövés, Egyszerű Szalagminták (kétlyukú kártyákra)
            <BR> Szedéses szalagok mintáinak tárolása, plotterrel történő rajzoltatása négy színben, kinyomtatás
            mátrixnyomtatón. (Nem kész program)
            <BR> Többnyüstös szövések számítógépes feldolgozása (kísérleti stádiumban.)</p>

        <p>A nyomatásokból, rajzokból néhány mintát mellékeltünk.</p>

        <p>Sok fotót készítettünk, főleg diákat, ezeket egyelőre csak vetítéssel tudjuk bemutatni, később papírképeket
            is csináltatunk róluk.
            Most négy képet mellékelünk.</p>

        <p>Mivel én nem szövök, megkértem feleségemet, írja le külön az ezzel kapcsolatos tapasztalatait, véleményét.
        </p>
        <p><br></p>

        <h1>1987. július 13-23:</h1>

        <h1>Kézműves tábor a Komárom Megyei Művelődési Központban.</h1>

        <p>A csoport 7-13 éves korú gyerekekből állt.<BR>
            Tíz napon keresztül, minden délelőtt 4 órát játszottunk, kis szünetekkel oldva (éneklés, tízórai).<BR>
            A kézgyakorlatokban a már beavatott fiam László segített. Megismerkedtek a gyerekek az egyszerű vetéssel.
            Madzag és szalagfonással kezdtünk. Miután mindenki font magának egy-két övet, csak akkor kezdhetett a
            szalagszövéshez. Kis szádfával dolgoztak. Szép kis szalagok, tarisznyapántok készültek.
            Jó hangulatú foglalkozások voltak. A gyerekek sokszor megfeledkeztek még az ebédről és a külvilágról is.
        </p>
        <p>Nem a számítógéppel (sajnos nem volt rá módom, hogy összeállítsam), de annak segítségével dolgoztam. A
            program által kinyomtatott füzetből magyaráztam a kottát, és nézték a gyerekek a mintákat.
            A számítógépet én oktatási és tárolási segédletnek tekintem. Úgy vettem észre, a nem értő embert csak
            elbűvöli, vagy riasztja a képernyő és a gép, nem tudja használni.
            <BR>Ez nem játék, hanem eszköz. Szakköri körülmények között, csak a szükséges szövési alapok elsajátítása
            után, irányítás mellett használható.
            <br>Mikor egy régi mintát, egy öreg szalagot megolvasok, rajzban, szövésben ellenőrizni kell, hogy az
            eredeti minta alakul-e ki. Számítógéppel ez sokkal gyorsabb, hamar kiderül az esetleges hiba. Ha ellenőrzöm
            a programmal a kottám helyességét, gyorsabban meg a rajzolás is, amiből dolgozhatom.
        </p>
        <p><br></p>
        <h1>1987. október 21.:</h1>

        <h1>Napközis iskolásoknak szervezett foglalkozás:</h1>

        <p>10 gyerek  lányok, önkéntes jelentkezés (3) illetve kijelölés alapján. A tíz gyerekből egy tud kötni és
            horgolni, egy pedig egy kicsit kötni.
        </p>
        <p>A gyerekek III. osztályosak, 8-9 évesek, semmit nem tudtak a szövésről. A foglalkozásra egy és fél óra volt.
            A feladat: ötös hurkolással szalagfonás.
        </p>
        <p>Tapasztalat:</p>
        <p>Eleinte a gyerekek még az ujjaik nevét sem tudták!
            <BR>Az a két gyerek, aki már tudott kézimunkázni, hamar megértette és megtanulta a fonást. A másfél óra
            alatt 2-2 szalagot készítettek. Érdekes volt, hogy a legügyesebb kislány eleinte nagyon irigy volt, nem
            akarta senkinek sem megmutatni, hogy miként dolgozik, de a foglalkozás végére már a testvérének is készített
            szalagot, és segített pajtásainak is. A másik ügyes kislány viszont nem dolgozott becsületesen, nem
            törődött különösebben azzal, hogy szép-e amit csinál, vagy sem!
            <BR>Az átlag 5 kislány a másfél óra alatt megtanulta a szalagot tisztességesen elkészíteni. Három gyerek
            problémás volt, ebből egy csak az utolsó percekben értette meg (?), hogy mit kell csinálni. ő végig nem
            tudott feloldódni, nem is fejezte be a szalagját.
        </p>
        <p>Az alkalmi nyitott foglalkozások után úgy tűnik, hogy általában a gyerekek ügyetlenek.
        </p>
        <p>Gyakorló pedagógussal megbeszélve, közösen az a véleményünk, hogy sokkal korábban kellene kezdeni az ilyen
            ujjmozgató gyakorlatokat, valószínű könnyebben menne az írástanulás is.
        </p>
        <p><br></p>
        <p>Művelődési központunkban rendszeresek a kézműves foglalkozások.
        </p>
        <p>Gyerekeimen a következőket vettem észre:
        </p>
        <p>A két nagyobbik fiam, mikor kezdték az első osztályt, nem tudtak írni, és roppant nehezen álltak rá.
            <BR>Ügyes kezük és fejük ellenére igen sok vesződés, gyakorlás árán tanulták meg a betűvetést. A legkisebb
            fiam, aki szellemileg ugyanolyan fejlett mint bátyjai, idén kezdte az iskolát. Már több mint egy éve
            szövöget, fonogat. Írni az iskola előtt ő sem tudott. Most tizedannyi gond sincs vele a tanulásnál, ügyesen
            manipulál. Kevesebb gyakorlással hamar tanul írni.
        </p>
        <p>Kicsi gyerekeknél a normális fejlődés jó segítőjének tartom a gyurmát és a fonalat. A gyöngyök fűzése is jó,
            de csak akkor már, amikor nem ejti ki a kezéből.
        </p>
        <p>Ezek az anyagok nagyszerű tapintási és szín élményt adnak, ami egy kisgyereknél igen fontos. Már 3-4 éves
            korában megtanulja a szálak sodrogatását, fonogatását, a fűzést. Megtanulja az ujjacskáit mozgatni,
            külön-külön irányítani.
        </p>
        <p>Második éve, hogy a gyerekekkel együtt szövök, őket figyelve, segítve. Érzem, hogy igen komoly nevelő szerepe
            van, mint minden kézműves mesterségnek. A tudást, a hagyományokat csak személyre szabottan, csak veled
            foglalkozom alapon lehet átadni.
        </p>
        <p>A fiaim ismerik az alkotás, a valamit végig csináltam örömét.
        </p>
        <p><br></p>
        <h1>***</h1>
        <p><br></p>
        <p>A programozás tanításakor, az alapismeretek megszerzése után hamar felmerül a kérdés: mit programozzunk?
            <BR>Erre nem könnyű válaszolni. Matematikai feladatok megoldását nem célszerű választani, mert a programozás
            iránti érdeklődés nem mindig esik egybe a matematika irántival. Némi töprengés után rendszerint a
            számítógépes grafikával szokták folytatni. Ennek az az előnye, hogy minden programlépés változást okoz a
            képernyőn, az ok-okozati összefüggés nyilvánvaló, vizuálisan ellenőrizhető. Sok érdekes ábra, csillagok,
            soha nem záródó görbék kirajzolása után azonban ismét jön a probléma, hogy mire lehet mindezt használni? Az
            érdeklődést fenntartani, értelmes irányt mutatni nehéz.
            <BR>Ebben segít a szövés programozása.
        </p>
        <p>A szövet sok digitális információt hordoz. Érdemes követni a szövés történetének utóbbi kétszáz évét: Az
            ipari forradalom 1764-ben a textiliparból indult. A lyukkártyát is ekkor találták fel éppen a szövőgép
            vezérléséhez, és néhány évtized múlva Jacquard már tömegtermelésre is érett gépet alkotott. Hasonló gépek ma
            is működnek a szőnyegiparban, csak nem gőzgép hajtja őket, hanem villanymotor.
            Maga a Jacquard-mechanizmus azonban lényegében nem változott, ami azt bizonyítja, hogy ez a rendszer messze
            megelőzte korát, a célnak ma is megfelel.
            <BR>A következő állomás az USA első nagy népszámlálása.
            A Hollerith-féle lyukkártyás adatfeldolgozógép a szövéshez használt lyukkártyákat vette át. A cég, amely
            ezeket készítette, az IBM jogelődje volt. Máris napjainknál tartunk, az IBM számítógépek közismertek, a
            vállalat meghatározója a piacnak. Nem új tehát a szövés és a számítástechnika, vezérléstechnika kapcsolata.
        </p>
        <p>Az első feladat az egyszerű  nem szedéses  szalag feldolgozása.
            <BR>A szövéshez szádfát használunk. A szálakat egy törtvonal fölé és alá írjuk, fölülre a lyukba, alulra a
            résbe fűzendőket. A szálak színét 0=sötét, 1=világos jelölhetjük, de jó az S-V kezdőbetűk használata is.
            (Több szín esetén 0-1-2. a jelölés)
            <BR>A kotta pl. ilyen lehet:</p>

        <p>VVVVSSSVVSSSVVVV
            <BR>--------------------------- = 31, vagyis 31 szál.
            <BR>VVVVVVSSSVVVVVV</p>

        <p>Programozáskor a következő lépéseket kell kidolgozni:</p>

        <p>1. A szálak képét mutató hatszög programozása. Figyelni kell az arányokra is!</p>

        <p>2. A hatszögek sorbahelyezése, ahogy a szövés halad. Ez ciklusszervezést igényel. A sorbahelyezéskor
            vizsgálni kell, hogy az adott helyen világos, vagy sötét szál van-e? Ehhez meg kell oldani a
            stringfeldogozást.
        </p>
        <p>3. A következő ciklussal a sorok egymás alá helyezhetők, és a minta máris kirajzolható (lásd a mellékelt 6.
            mintát)</p>

        <p>A következő,  nehezebb  programon a részletek is követhetők. Itt szedéses szalag ábrázolása a feladat. (Az
            adatokat nem kell mindig DATA-sorokba írni, azok háttértáron tárolhatók. (Külön grafikus szerkesztőprogram
            van hozzá.)
        </p>
        <p>A program leírása:</p>

        <p>10, 140: Dimenzionálás, beolvasó ciklus.
            <BR>20-130: Adatok. 0 = vetülékfonal (nem látszik)
            <BR>2, 3: Piros, zöld szálak
            <BR>6, 7: piros, zöld takart szálak. Ábrázolásuk nem szükséges, a leszámolást segíti. (Saját ötlet, ilyen
            ábrázolást nem láttam máshol).
            <BR>150: B$: Az elemi sorok sorrendjét tartalmazza
            <BR>160: Grafikus üzemmód beállítása a plotteren.
            <BR>170-200: A stringek feldolgozása. Mivel a stringekben lévő adatok a mintaelemnek csak egy negyedét
            tartalmazzák, a program itt végzi el a szimmetriatengelyekre való tükrözést.
            <BR>220-250: Az elemi szálakat rajzoló szubrutin. Itt történik a színek kiválasztása is. A rutin cseréjével
            más nyomtatón, illetve képernyőn lehet ábrázolni.
        </p>
        <p>Ilyen nehézségi fokú programot az általános iskola felsőbb, illetve a középiskolák alsóbb osztályaiba járó
            korosztálynak lehet feladatul adni, de ez nagyon függ az egyes tanulók képességeitől, érdeklődésétől. Az
            egyszerű szalagmintákkal pedig már 10-11 éves kortól érdemes próbálkozni.
        </p>
        <p>Ezek a szalagok természetesen a valóságban is léteznek, meg lehet fogdosni, esetleg meg is lehet szőni. Még
            kevés tapasztalatom van az ilyen módon való oktatásban, de az nagy előny, hogy a téma nem elvont, ott lehet
            a kezünkben. Így munkánk egyik fele a földön tart, a másik fele, a programírás úgyis elvont tevékenység.
            Sokkal nehezebb a dolgunk, ha a probléma maga is elméleti jellegű, de természetesen ilyenekkel is kell
            foglalkozni.
        </p>
        <p>A szövésben a fentieknél sokkal bonyolultabb szerkezetek is vannak, de a középfokú tudáshoz ennyi elég, a
            szövéssel nem foglalkozóknak pedig más feladatokat is kell adni a fejlődéshez.
        </p>
        <p><br></p>
    </div>
</BODY>