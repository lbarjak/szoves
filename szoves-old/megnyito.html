<style type="text/css"><!--
 @import url(kulso.css);
 --></style>
<meta http-equiv="content-type" content="text/html; charset=UTF-8">
<BODY BGCOLOR="#FFFFFF" LEFTMARGIN="0">
<div align="justify" style="position:absolute; left:0px; top:10px; width:750px; height:0px;">
<p>A computer korát éljük! Velem együtt sokan vallhatják, hogy igazából archaikus kor ez. Alig néhány évtizede, hogy Neumann János gondolkozott a számológépekrõl, s ma az évezred elõtt 10 évvel reklámok, hirdetések ezrei gyõznek meg nélkülözhetetlenségükrõl. Kezdünk felébredni, hogy a csodás masinák valóban technikailag megváltoztatják világunkat, átformálják gondolkodásunkat, nemcsak az ember avatkozik a gépekbe, formál, fejleszt, hanem õk is  megszemélyesítve  alaposan átformálják majd az alkotót. A viszony tisztázása a jövõ feladata lesz.
</p>
<p> A Barják család kiállításán a gép és az ember egy lehetséges viszonyának az eredményeit láthatják a falakon, amit vizuális mûvészetnek, vagy szerényebben computer grafikai tárlatnak nevezhetnénk.
<br>Ha valakiben kételyek támadnak arról, hogy mûvészetrõl van-e szó, a magam részérõl csöppet sem riadnék vissza a szó használatától.
</p>
<p>Persze tudom, a kérdés nem ilyen egyszerû. Az, hogy milyen mértékben nevezhetjük mûvészetnek azt, ami a számítógépek körül ma folyik  a kérdés kikerülhetetlen.
</p>
<p>Hol van a határ a ma már ezerszámra beépített mûvészi, gépi rutinok, készen kapott sémák ügyes manipulálása, és a világ megragadására célzott alkotás között?
</p>
<p>Feltétlenül egyedi-e ami mûvészi, a mûvészet demokratizálódásának ellenreakciója újabb akadémizmust szül-e, méghozzá a hiperkonzervatívizmus szintjén?
</p>
<p>Úgy gondolom, hogy e kérdések eldöntése is a jövõ feladata lesz.
</p>
<p>Bár nem fejezve be a kérdést, tudniillik, hogy mûvészet-e az amit látnak, emlékeztetnem kell Önöket arra, hogy a fotó keletkezésének idõpontjában, amikor a festészet még élte virágkorát, ki gondolta volna, hogy a technika által létrehozott kép karrierje a mûvészetig fog hatolni, és ma már senki sem kérdõjelezi meg e mûvészeti mûfaj létjogosultságát. Más kérdés, hogy mindent lehet alapfokon és profi módon mûvelni. A Barják házaspár úgy gondolom, hogy az utóbbiról már bizonyított, hiszen a II. Digitart Nemzetközi Komputermûvészeti Pályázaton, amelyen 10 országból érkezett 360 mû közül választották ki a legjobbakat, figyelemre méltó sikereket értek el.
</p>
<p>Barják László a számítógépes grafika kategóriában az értékes 3. díjat, míg felesége Barják Györgyi a KSH SZÜV Gyõri számítóközpontja különdíját kapta meg.
</p>
<p>Ma, amikor tudjuk, hogy a világ szerencsésebbik felén computermûvészeti stúdiók, laboratóriumok, tanszékek sorát támogatja az ipar legfejlettebb számítástechnikai eszközeivel, szoftverfejlesztõ teamekkel és sok-sok pénzzel, akkor minden hazai eredménynek akár lokálisnak is örülnünk kell.
</p>
<p>Vannak persze elõzmények, hiszen a magyarok a számítógépes mûvészet úttörõi között csakúgy, mint a számítástechnika megalkotói között kiemelkedõ szerepet játszottak, így Franciaországban Victor Vasarely, Schöffer Miklós, Molnár Vera, vagy az USA-ban Julesz Béla, Csuri Károly  mint mondtam külföldön. A nyugati világban még mindig tart az ipar beszállása a számítógépes mûvészetbe, az ausztriai Ars Electronika, a franciaországi Festival Arts Electroniques, a kanadai Images de Future, az USA-beli Siggraph fesztiválok korlátlan technikai lehetõséget kínálnak a mûvészeknek.
</p>
<p>És itthon? Vajmi kevés.
</p>
<p>Van a magyar computermûvészetben jelentõs alkotókat tömörítõ Novotrade Stúdió kereskedelmi vállalat, az õ mûvészetpártolásuk elszigetelt a hazai viszonyoktól. Az önállóan tevékenykedõ mûvészek pedig teljesen magukra vannak hagyva.
</p>
<p>És van a DIGITART Stúdió Egyesület, amely a Soros Alapítvány támogatásával mûködik. Ebbõl finanszírozta gépparkját, mûködési feltételeit és azt a 12 európai kiállítást, amelyen a magyar computermûvészek a világ elõtt szerepelhettek.
</p>
<p>Magyarországon a DIGITART 1990 januári Ernst Múzeumbeli elsõ nemzetközi kiállítása és fesztiválja volt az az esemény, amikor a legjelentõsebb hazai mûvelõk a nagy nyilvánosság elé kerülhettek  közülük hozott értékes díjakat a Barják házaspár hazánknak és a megyénknek egyaránt.
</p>
<p>Gratulálunk nekik.
</p>
<p>Részemrõl további munkájukhoz sok sikert, támogatókat! És eredményeket kívánok.
</p>
<p>Ezzel a  kiállítást megnyitom.
</p>
<p><br></p>
</div>
</BODY>
