<style type="text/css"><!--
 @import url(kulso.css);
 --></style>
<meta http-equiv="content-type" content="text/html; charset=windows-1250">
<BODY BGCOLOR="#FFFFFF" LEFTMARGIN="0">
<div align="justify" style="position:absolute; left:0px; top:10px; width:750px; height:0px;">
<h1>Computergrafika – mûhelymunka Tatabányán</h1>

<p>Azt éppen nem lehet mondani, hogy Tatabánya a mûvészetek fellegvára. Mindig akadtak azonban kisebb csoportok, baráti társaságok, amelyekben szabad volt kísérletezni, lehetett mást is csinálni, mint amit a bányaváros éppen be tudott fogadni. Computer art például 1986 óta van városunkban.
</p>
<p>Az elõzmények 1984-re datálhatók. Feleségemmel, Barják Györgyivel akkor lettünk tagjai az Etyeki mûhelynek, ahol népmûvészettel, szövéssel foglalkoztunk és bekerültünk egy európai alkotó közösségbe. 1986 tavaszán új irányba indultunk, elkezdtük a szõttesek, fõleg a szövött szalagok számítógépes feldolgozását elsõsorban oktatási célokra. Györgyi fõleg a grafikai munkát és a szövést vállalta, én (lévén villamosmérnök) inkább a programozással foglalkoztam. A kezdeti eredményekbõl kora nyárra már egy Soros-alapítvány pályázat született. Az ösztöndíjat elnyertük, amely két évre szólt. (A hírt egyidõben kaptuk meg az elsõ DIGITART kiállítás megnyitásával. Siettünk megnézni, hogyan használják mások a számítógépet grafikai célokra, és késõbb magunk sem értettük, miért nem küldtünk mi is anyagot.
</p>
<p>Az ösztöndíj elnyerésével munkánkat szervezettebbé tettük. Györgyi ekkor a Bokányi Dezsõ Sport- és Szabadidõközpontban dolgozott, mint grafikus. Az akkori „Bokányis” társaság volt az elsõ olyan közösség, amelyik segítõkészen befogadta programunkat. Sokat jelentett számunkra az ott tapasztalt más szemlélet és hagyományteremtõ gyakorlat.
<p>
<p>1987-tõl A Közmûvelõdés Háza és az Úttörõház ad helyet és támogatást munkánkhoz. 1988 decemberében A Közmûvelõdés Házában beindítottuk a számítógépes kiadványkészítést (itt készül a Mûvészeti Mûhely is). 1989 márciusában a második „Nagy Bulin” elõször állított ki Györgyi néhány számítógépes grafikát. Májusban a Néprajzi Múzeumban egy zártkörû kiállításon a Soros-alapítvány ösztöndíj alatt készített anyagunkat állítottuk ki. A másik kiállító a DIGITART Stúdió volt. A stúdió egyesületté alakulásakor már mint a DIGITART Stúdió Egyesület alapító tagjai vettünk részt. A második DIGITART pályázatra most októberben harminc képet küldtünk. A kiállítás januárban lesz az Ernst Múzeumban.
</p>
<p>*</p>

<p>A computergrafika megítélése tapasztalatom szerint más Tatabányán és más Budapesten. Remélem, nem sokáig. A különbség a „hagyományos” és a számítógépes alkotások között csak ideiglenes. Végsõsoron a computer is csak eszköz. Beépül a szerszámok közé, észrevétlenül átveszi más eszközök szerepét. A nyomdákban a szedés és a képfeldolgozás sok helyen már számítógéppel történik. A fotózás is új utakra lép, a film szerepét átveszi a memóriakártya, a fotópapír helyett színes nyomtatón, színes fénymásolón fognak készülni a képek.
Maga a mûfaj már nem is igazán új. Az új vizuális kultúrát, amit hordoz, valamilyen szinten már mindenki be tudja fogadni. A videoclipek, TV-reklámok, SCI-FI filmek korában észrevétlenül része életünknek a számítógépes grafika. Talán csak önálló alkotásként fogadjuk el nehezebben. Mint a modern zenét. Egy jó rajzfilmet nézve eszünkbe sem jut, hogy élvezetes kísérõzenéjét a film nélkül esetleg hallgathatatlannak ítéljük.
A computergrafika természetes eszköze az elvonatkoztatásnak. Nélküle sokkal nagyobb szellemi teljesítmény kell egy sajátos logikájú világ megalkotásához. Vele az ilyen világok végtelen gazdagsága létezik. Már csak meg kell tanulni meglátni és alkalmazni.
</p>
<p>*</p>

<p>Néhány szó a technikáról</p>

<p>Alkalmazási oldalról:</p>

<p>– A számítógépet kevéssé ismerõ alkotók kész rajzoló és festõ programokat használnak. Ezeket néhány hónapos tanulással igen jól el lehet sajátítani.
</p>
<p>– Programozni tudó, vagy ilyen segítséget kapó mûvész egy-egy mûvet kifejezetten erre a célra létrehozott programmal is készíthet. Ehhez már elengedhetetlen bizonyos mértékû számítógépes tudás.
</p>
<p>A megjelenés oldaláról:</p>

<p>A kép általában elõször a képernyõn jelenik meg. Ahhoz, hogy falra lehessen akasztani, célszerû papírra rögzíteni.</p>
<p>Ez történhet:</p>
<p>– különbözõ típusú nyomatatókkal, pl.
<br>mátrixnyomtató
<br>lézernyomtató
<br>tintasugaras nyomtató
<br>– plotterekkel, (ezek rajzgépek, amelyek csõtollakat vagy rosttollakat használnak, általában több színben)
<br>– a képernyõ lefényképezésével. Így hagyományos színes fotó készíthetõ. Új technikaként terjed, hogy a képernyõ fotóról színes fénymásológéppel készítik a végleges képet. Ezt színes xerox-nak nevezik. Elterjedése várható a fotósoknál is.
</p>
<p>*</p>

<p>Nemrég felmerült egy tatabányai alkotócsoport létrehozásának a gondolata. Van néhány ismerõsünk Tatabányán és a környezõ településeken, akik próbálkoztak már ezzel a mûfajjal. A technikai feltételeket azonban ma még nem könnyû itt helyben megteremteni.
</p>

<p>Barják László</p>
<p><br></p>
</div>
</BODY>
