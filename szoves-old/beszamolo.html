<style type="text/css"><!--
 @import url(kulso.css);
 --></style>
<meta http-equiv="content-type" content="text/html; charset=windows-1250">
<BODY BGCOLOR="#FFFFFF" LEFTMARGIN="0">
<div align="justify" style="position:absolute; left:0px; top:10px; width:750px; height:0px;">
<h1>CSALÁDI JÁTÉK SZÁMÍTÓGÉPPEL - SZÖVÉSSEL<BR>
(az Etyeki Mûhely beszámolójához)</h1>

<p>Az elmúlt egy év alatt családi játékunk a gyakorlatban életképesnek bizonyult, az erre az idõszakra kitûzött célt elértük. Sikerült olyan tapasztalatokat, információkat gyûjteni, szövéseket, szoftvereket készíteni, amelyek rendszerbe foglalásával kialakítható az a komplex anyag, ami eredeti célunk.
</p>
<p>Munkatervünk megfogalmazásakor még nem lehetett tudni, hogy családi kísérletünk hogyan, mennyire fog kapcsolódni más közösségekhez. Mi a nagyobb közösséghez tartozást fontosnak érezzük. A korábban szükségesnek látszónál szorosabb kapcsolatot tartunk az Etyeki Mûhellyel ebben a témában is.
<BR>Mivel Csókos Györgyi célja a kezdettõl az oktatás fejlesztése volt és elképzeléseirõl rendszeresen tájékoztatott minket, sokat dolgoztunk együtt is. Gyakran utaztunk a teljes számítógépes felszereléssel Egyekre. Megbeszéltük a számítógép lehetõségeit, alkalmazásának feltételeit. Szalagokat szõttünk, sokat tanultunk. A szedéses szalagok és a kettõnél többlyukú kártyával való szövés feldolgozásánál tartunk.
<BR>Munkánk közös részét – ezen túlmenõen – Csókos Györgyi ismerteti, a továbbiakban lakóhelyünkön, Tatabányán történtekre térünk ki.</p>

<p>A Komárom Megyei Mûvelõdési Központ is támogatja tevékenységünket. Mivel feleségem a KMMK dolgozója, és a gyerekeknek szervezett foglalkozások közül a szövést õ vezeti, lehetõségünk volt kisebb csoportokkal együtt játszani. Ilyenkor én számítógépes foglalkozásokat tartottam. (Ezek nem rendszeres, hanem alkalmankénti összejövetelek voltak, pl. nyári tábor, gyermeknap)
</p>
<p>Megpróbáltam a szövéssel kapcsolatos számítógépes programokat is megmutatni.<BR>
Kiderült, hogy a számítógép ebben a környezetben, ilyen módon alkalmazva megzavarhatja az érdeklõdõket, ugyanis sokan „számítógépes szövést”, „számítógéppel vezérelt szövést” vártak. Ezért a további foglalkozásokon magát a számítógépet már nem használtuk, csak a segítségével készített segédanyagokat (kottákat, ábrákat). Bármennyire csábító a propagandalehetõség a „számítógépes szövés” elnevezés, céljainknak nem felel meg, ezért a következõ próbát más keretek között képzeljük el.
<BR>Feleségem október 31-tõl rendszeres foglalkozást fog tartani a gyerekeknek, ahol eleinte egyáltalán nem lesz szó számítógéprõl. Ha a megfelelõ érdeklõdésû gyerekek összegyûlnek és az alapokat már megtanulták (fonalak ismerete, fonások), a következõ lépéstõl, az egyszerû szalagok tanulásától kezdve fogjuk a számítógépet segédeszközként használni.
</p>
<p>Más megközelítés kell a szövés felhasználásához a programozásban. A szövést bárki tanulhatja, a programozást azonban meg kell különböztetni a számítógép alkalmazásától, ami kész felhasználói programokkal történik. Programozást nem célszerû mindenkinek tanítani. Figyelembe kell venni az érdeklõdési kört és a képességeket. Az elsõ utasítások megismerése (LOAD, PRINT) nem feltétlenül vezet további érdeklõdéshez.
<BR>Errõl a témáról külön is mellékelek néhány sort.
</p>
<p><br></p>

<h1>Családon belüli tapasztalataink a következõk:</h1>

<p>Mind három fiúnk gond nélkül megtanulta a számítógépes programok használatát. Tudnak tervezni mintát, és kész szalagról vissza tudják keresni annak kottáját. A két nagyobb gyerek egyszerûbb szedéses mintákat is megszõtt már.
</p>
<p>A programozásba csak a legidõsebb, László kapcsolódott be (11 éves). Az általunk kialakított V/S és 0/1 (világos/sötét és nulla/egy) elemekbõl felépített kottákat string-ként kezelve kisebb feldolgozó programot írt.
<BR>A BASIC nyelvet alapfokon ismeri, de a programozás nem érdekli. A szövést ugyan elõször a számítógép felõl közelítette meg, mára azonban véleménye megváltozott. Megkértem, írja le maga:
</p>
<p>„Engem a számítógép nem nagyon fog meg. Játszom vele, beleírok szalagmintát, de tartósan nem maradok mellette. Jobban tetszik az igazi szövés, bár mostanában nem nagyon foglalkozom vele. Viszont a filmeket, amik errõl szólnak, szeretem. Akik ezzel foglalkoznak, sokkal jobban tetszenek, mint akik karatéznak. Mûvelni kell a szövést, de a számítógép nem nagyon illik ide. Fonalat fonni is szeretek. Enélkül nincs szövés. Kedvenc anyagom a gyapjú. Szeretem a tapintását, melegét. Könnyû fonni vele. Inkább sok fonalat, orsót, szövõszéket kellene juttatni a mûvelõdési házaknak, nem számítógépet és szövõprogramot. A szövõszakköröknek meg kellene látogatniuk mester szövõket, feljegyezni a magyarázatokat, és persze sokat kérdezni. A fiúkat szádfa, szövõlap, orsó faragására kellene tanítani.”
</p>
<p>Márton fiúnk (9 éves) eleinte egyáltalán nem érdeklõdött a számítógép iránt. Inkább rajzolni szeretett. Amennyire meg tudjuk ítélni, nem látszott mûszaki érdeklõdésûnek. Hosszabb szövésekhez nincs meg a kitartása (de pl. hangszergyakorlásban megbízható). Most nála is fordult a kocka, nemrég részletesen kikérdezett a számítógéprõl egészen a memóriaszervezésig, és rendszeresen olvas egy fizika könyvet. Az õ véleményét is megkérdeztem:
</p>
<p>„Mikor elmegyünk Györgyi nénihez, anyukám leül szõni, apukám elõveszi a számítógépet. Nem szoktam sokat szõni, inkább a szövõprogrammal tervezet szalagot. A programban ez s,v (sötét, világos) jelzi, hogy sötét, vagy világos színt tervez oda az ember. Nekem elég jól szoktak sikerülni, és ennek örülök. Itthon két-három szalagot szõttem, de faragtam két orsót és még két vetõfát. Mikor anyukám szõ, sokszor használja. Az egyik szalagom az anyukám régi munkahelyén készült. A többi itthon a lakásban. Utoljára a csomózást próbáltam meg. Ha csinálom nagy élmény a szövés.”
</p>
<p>Fiaink a szövés mellett felfedezték maguknak a szövõ-fonó szerszámok készítését. Szívesen faragnak ilyeneket, és ha sikerülnek, akkor örömmel használják, illetve figyelik a használatukat.
</p>
<p>Érdekes, elõre nem gondolt szerepe is kezd kialakulni nálunk a szövésnek. Kisebb használati tárgyak készítésére eddig is gondoltunk, azonban érdemesnek látszik komolyabbakat is szõni. Az egyik ok az árak emelkedése, a másik a bolti áruk esetenkénti – ártól független – rossz minõsége. Iskolatáskát például évente kell venni mind a három gyereknek. Ugyanez megszõve szép, idõtálló és vastag szõnyegfonalból még olcsó is. Kis kabátot szõve szintén egyedi, szép ruhát készíthet magának már egy 12-14 éves gyerek is. Nem kell hozzá szövõszék, lécekbõl szegelt szövõkeret is jó.
</p>
<p><br></p>

<h1>Számítógépre elkészült programok:</h1>

<p>– Szalagszövés, egyszerû szalagtervek
<BR>– Szalagszövés, Etyeki Tábor (1987 nyara)
<BR>– Kártyaszövés, Egyszerû Szalagminták (kétlyukú kártyákra)
<BR>– Szedéses szalagok mintáinak tárolása, plotterrel történõ rajzoltatása négy színben, kinyomtatás mátrixnyomtatón. (Nem kész program)
<BR>– Többnyüstös szövések számítógépes feldolgozása (kísérleti stádiumban.)</p>

<p>A nyomatásokból, rajzokból néhány mintát mellékeltünk.</p>

<p>Sok fotót készítettünk, fõleg diákat, ezeket egyelõre csak vetítéssel tudjuk bemutatni, késõbb papírképeket is csináltatunk róluk.
Most négy képet mellékelünk.</p>

<p>Mivel én nem szövök, megkértem feleségemet, írja le külön az ezzel kapcsolatos tapasztalatait, véleményét.</p>
<p><br></p>

<h1>1987. július 13-23:</h1>

<h1>Kézmûves tábor a Komárom Megyei Mûvelõdési Központban.</h1>

<p>A csoport 7-13 éves korú gyerekekbõl állt.<BR>
Tíz napon keresztül, minden délelõtt 4 órát játszottunk, kis szünetekkel oldva (éneklés, tízórai).<BR>
A kézgyakorlatokban a már beavatott fiam László segített. Megismerkedtek a gyerekek az egyszerû vetéssel. Madzag és szalagfonással kezdtünk. Miután mindenki font magának egy-két övet, csak akkor kezdhetett a szalagszövéshez. Kis szádfával dolgoztak. Szép kis szalagok, tarisznyapántok készültek.
Jó hangulatú foglalkozások voltak. A gyerekek sokszor megfeledkeztek még az ebédrõl és a külvilágról is.
</p>
<p>Nem a számítógéppel (sajnos nem volt rá módom, hogy összeállítsam), de annak segítségével dolgoztam. A program által kinyomtatott füzetbõl magyaráztam a „kottát”, és nézték a gyerekek a mintákat.
A számítógépet én oktatási és tárolási segédletnek tekintem. Úgy vettem észre, a nem értõ embert csak elbûvöli, vagy riasztja a képernyõ és a gép, nem tudja használni.
<BR>Ez nem játék, hanem eszköz. Szakköri körülmények között, csak a szükséges szövési alapok elsajátítása után, irányítás mellett használható.
<br>Mikor egy régi mintát, egy öreg szalagot megolvasok, rajzban, szövésben ellenõrizni kell, hogy az eredeti minta alakul-e ki. Számítógéppel ez sokkal gyorsabb, hamar kiderül az esetleges hiba. Ha ellenõrzöm a programmal a kottám helyességét, gyorsabban meg a rajzolás is, amibõl dolgozhatom.
</p>
<p><br></p>
<h1>1987. október 21.:</h1>

<h1>Napközis iskolásoknak szervezett foglalkozás:</h1>

<p>10 gyerek – lányok, önkéntes jelentkezés (3) illetve kijelölés alapján. A tíz gyerekbõl egy tud kötni és horgolni, egy pedig egy kicsit kötni.
</p>
<p>A gyerekek III. osztályosak, 8-9 évesek, semmit nem tudtak a szövésrõl. A foglalkozásra egy és fél óra volt.
A feladat: ötös hurkolással szalagfonás.
</p>
<p>Tapasztalat:</p>
<p>Eleinte a gyerekek még az ujjaik nevét sem tudták!
<BR>Az a két gyerek, aki már tudott kézimunkázni, hamar megértette és megtanulta a fonást. A másfél óra alatt 2-2 szalagot készítettek. Érdekes volt, hogy a legügyesebb kislány eleinte nagyon irigy volt, nem akarta senkinek sem megmutatni, hogy miként dolgozik, de a foglalkozás végére már a testvérének is készített szalagot, és segített pajtásainak is. A másik ügyes kislány viszont nem dolgozott „becsületesen”, nem törõdött különösebben azzal, hogy szép-e amit csinál, vagy sem!
<BR>Az átlag 5 kislány a másfél óra alatt megtanulta a szalagot tisztességesen elkészíteni. Három gyerek „problémás” volt, ebbõl egy csak az utolsó percekben értette meg (?), hogy mit kell csinálni. Õ végig nem tudott feloldódni, nem is fejezte be a szalagját.
</p>
<p>Az alkalmi nyitott foglalkozások után úgy tûnik, hogy általában a gyerekek „ügyetlenek”.
</p>
<p>Gyakorló pedagógussal megbeszélve, közösen az a véleményünk, hogy sokkal korábban kellene kezdeni az ilyen ujjmozgató gyakorlatokat, valószínû könnyebben menne az írástanulás is.
</p>
<p><br></p>
<p>Mûvelõdési központunkban rendszeresek a kézmûves foglalkozások.
</p>
<p>Gyerekeimen a következõket vettem észre:
</p>
<p>A két nagyobbik fiam, mikor kezdték az elsõ osztályt, nem tudtak írni, és roppant nehezen álltak rá.
<BR>Ügyes kezük és fejük ellenére igen sok veszõdés, gyakorlás árán tanulták meg a betûvetést. A legkisebb fiam, aki szellemileg ugyanolyan fejlett mint bátyjai, idén kezdte az iskolát. Már több mint egy éve szövöget, fonogat. Írni az iskola elõtt õ sem tudott. Most tizedannyi gond sincs vele a tanulásnál, ügyesen manipulál. Kevesebb gyakorlással hamar tanul írni.
</p>
<p>Kicsi gyerekeknél a normális fejlõdés jó segítõjének tartom a gyurmát és a fonalat. A gyöngyök fûzése is jó, de csak akkor már, amikor nem ejti ki a kezébõl.
</p>
<p>Ezek az anyagok nagyszerû tapintási és szín élményt adnak, ami egy kisgyereknél igen fontos. Már 3-4 éves korában megtanulja a szálak sodrogatását, fonogatását, a fûzést. Megtanulja az ujjacskáit mozgatni, külön-külön irányítani.
</p>
<p>Második éve, hogy a gyerekekkel együtt szövök, õket figyelve, segítve. Érzem, hogy igen komoly nevelõ szerepe van, mint minden kézmûves mesterségnek. A tudást, a hagyományokat csak személyre szabottan, „csak veled foglalkozom” alapon lehet átadni.
</p>
<p>A fiaim ismerik az alkotás, a „valamit végig csináltam” örömét.
</p>
<p><br></p>
<h1>***</h1>
<p><br></p>
<p>A programozás tanításakor, az alapismeretek megszerzése után hamar felmerül a kérdés: mit programozzunk?
<BR>Erre nem könnyû válaszolni. Matematikai feladatok megoldását nem célszerû választani, mert a programozás iránti érdeklõdés nem mindig esik egybe a matematika irántival. Némi töprengés után rendszerint a számítógépes grafikával szokták folytatni. Ennek az az elõnye, hogy minden programlépés változást okoz a képernyõn, az ok-okozati összefüggés nyilvánvaló, vizuálisan ellenõrizhetõ. Sok érdekes ábra, csillagok, soha nem záródó görbék kirajzolása után azonban ismét jön a probléma, hogy mire lehet mindezt használni? Az érdeklõdést fenntartani, értelmes irányt mutatni nehéz.
<BR>Ebben segít a szövés programozása.
</p>
<p>A szövet sok digitális információt hordoz. Érdemes követni a szövés történetének utóbbi kétszáz évét: Az ipari forradalom 1764-ben a textiliparból indult. A lyukkártyát is ekkor találták fel éppen a szövõgép vezérléséhez, és néhány évtized múlva Jacquard már tömegtermelésre is érett gépet alkotott. Hasonló gépek ma is mûködnek a szõnyegiparban, csak nem gõzgép hajtja õket, hanem villanymotor.
Maga a Jacquard-mechanizmus azonban lényegében nem változott, ami azt bizonyítja, hogy ez a rendszer messze megelõzte korát, a célnak ma is megfelel.
<BR>A következõ állomás az USA elsõ nagy népszámlálása.
A Hollerith-féle lyukkártyás adatfeldolgozógép a szövéshez használt lyukkártyákat vette át. A cég, amely ezeket készítette, az IBM jogelõdje volt. Máris napjainknál tartunk, az IBM számítógépek közismertek, a vállalat meghatározója a piacnak. Nem új tehát a szövés és a számítástechnika, vezérléstechnika kapcsolata.
</p>
<p>Az elsõ feladat az egyszerû – nem szedéses – szalag feldolgozása.
<BR>A szövéshez szádfát használunk. A szálakat egy törtvonal fölé és alá írjuk, fölülre a lyukba, alulra a résbe fûzendõket. A szálak színét 0=sötét, 1=világos jelölhetjük, de jó az S-V kezdõbetûk használata is.
(Több szín esetén 0-1-2…. a jelölés)
<BR>A kotta pl. ilyen lehet:</p>

<p>VVVVSSSVVSSSVVVV
<BR>--------------------------- = 31, vagyis 31 szál.
<BR>VVVVVVSSSVVVVVV</p>

<p>Programozáskor a következõ lépéseket kell kidolgozni:</p>

<p>1. A szálak képét mutató hatszög programozása. Figyelni kell az arányokra is!</p>

<p>2. A hatszögek sorbahelyezése, ahogy a szövés halad. Ez ciklusszervezést igényel. A sorbahelyezéskor vizsgálni kell, hogy az adott helyen világos, vagy sötét szál van-e? Ehhez meg kell oldani a stringfeldogozást.
</p>
<p>3. A következõ ciklussal a sorok egymás alá helyezhetõk, és a minta máris kirajzolható (lásd a mellékelt 6. mintát)</p>

<p>A következõ, – nehezebb – programon a részletek is követhetõk. Itt szedéses szalag ábrázolása a feladat. (Az adatokat nem kell mindig DATA-sorokba írni, azok háttértáron tárolhatók. (Külön grafikus szerkesztõprogram van hozzá.)
</p>
<p>A program leírása:</p>

<p>10, 140: Dimenzionálás, beolvasó ciklus.
<BR>20-130: Adatok. 0 = vetülékfonal (nem látszik)
<BR>2, 3: Piros, zöld szálak
<BR>6, 7: piros, zöld takart szálak. Ábrázolásuk nem szükséges, a leszámolást segíti. (Saját ötlet, ilyen ábrázolást nem láttam máshol).
<BR>150: B$: Az elemi sorok sorrendjét tartalmazza
<BR>160: Grafikus üzemmód beállítása a plotteren.
<BR>170-200: A stringek feldolgozása. Mivel a stringekben lévõ adatok a mintaelemnek csak egy negyedét tartalmazzák, a program itt végzi el a szimmetriatengelyekre való tükrözést.
<BR>220-250: Az elemi szálakat rajzoló szubrutin. Itt történik a színek kiválasztása is. A rutin cseréjével más nyomtatón, illetve képernyõn lehet ábrázolni.
</p>
<p>Ilyen nehézségi fokú programot az általános iskola felsõbb, illetve a középiskolák alsóbb osztályaiba járó korosztálynak lehet feladatul adni, de ez nagyon függ az egyes tanulók képességeitõl, érdeklõdésétõl. Az egyszerû szalagmintákkal pedig már 10-11 éves kortól érdemes próbálkozni.
</p>
<p>Ezek a szalagok természetesen a valóságban is léteznek, meg lehet fogdosni, esetleg meg is lehet szõni. Még kevés tapasztalatom van az ilyen módon való oktatásban, de az nagy elõny, hogy a téma nem elvont, ott lehet a kezünkben. Így munkánk egyik fele a „földön tart”, a másik fele, a programírás úgyis elvont tevékenység. Sokkal nehezebb a dolgunk, ha a probléma maga is elméleti jellegû, de természetesen ilyenekkel is kell foglalkozni.
</p>
<p>A szövésben a fentieknél sokkal bonyolultabb szerkezetek is vannak, de a középfokú tudáshoz ennyi elég, a szövéssel nem foglalkozóknak pedig más feladatokat is kell adni a fejlõdéshez.
</p>
<p><br></p>
</div>
</BODY>
